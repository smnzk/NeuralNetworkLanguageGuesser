Rezerwat przyrody „Jezioro Koskowickie” – rezerwat wodny położony na terenie powiatu legnickiego, w gminie Legnickie Pole[1].
Obszar chroniony utworzony został w 2004 r. w celu zachowania ze względów przyrodniczych, naukowych, dydaktycznych, krajobrazowych i turystycznych naturalnego zbiornika wodnego z bogatą, lęgową populacją ptaków wodno-błotnych, chronionymi gatunkami ryb, dużym zbiorowiskiem szuwarowym i dobrze wykształconym zespołem narecznicy błotnej i oczeretu jeziornego[2]. Rezerwat położony jest poza granicami innych obszarów ochrony przyrody, posiada natomiast otulinę obejmującą południowe brzegi zbiornika. W rezerwacie zlokalizowane jest 7 pomników drzew[3].
Rezerwat o powierzchni 63,79 ha (22,27 ha otuliny)[2] obejmuje płytkie i eutroficzne Jezioro Koskowickie oraz jego brzegi. Jezioro stanowi część Pojezierza Legnickiego, zespołu najstarszych jezior polodowcowych w Polsce i jedynego pojezierza na Śląsku. Większość rezerwatu zajmuje otwarta tafla zbiornika – litoral jeziora ogranicza się zasadniczo tylko do zbiorowiska szuwarowego stanowiącego jednak ponad 10% chronionego obszaru. Trzcinowisko Jeziora Koskowickiego należy do największych na Dolnym Śląsku. Zbiorowiska roślinne rezerwatu nie tworzą chronionych siedlisk przyrodniczych, nie występują tu również chronione gatunki roślin. W otulinie rezerwatu, na półwyspie wytworzyła się murawa napiaskowa ze stanowiskiem chronionej centurii pospolitej. Rezerwat nie posiada pełnego spisu flory[4].
Walory faunistyczne rezerwatu obejmują przede wszystkim zgrupowanie ryb i ptaków. Ichtiofauna zbiornika to ok. 20 gatunków, w tym chroniona różanka i piskorz. Awifauna lęgowa jeziora obejmuje ok. 30 w większości chronionych gatunków, w tym rzadkiego na Śląsku bąka, zielonkę i wąsatkę. Do końca XX w. zbiornik był istotnym żerowiskiem i noclegowiskiem ptaków w okresie pozalęgowym, jednak wraz ze wzrostem rekreacyjnego wykorzystania jego brzegów stracił na znaczeniu jako ostoja ptaków migrujących[4].
Teren rezerwatu jest intensywnie wykorzystywany rekreacyjnie, co przyczynia się do niszczenia nadbrzeżnej roślinności i zaśmiecania brzegów. Jednym z głównych zagrożeń jest niekontrolowana presja wędkarska obejmująca ruch pojazdów mechanicznych na brzegu jeziora, budowę i eksploatację pomostów oraz użytkowanie przystani dla łodzi. Wody jeziora są zanieczyszczane przez spływ nawozów z pól uprawnych dominujących w jego zlewni
Jezioro drumlinowe – typ jeziora wyróżniany na podstawie genetycznej, podtyp jeziora lodowcowego. Powstaje w wyniku wypełnienia wodą zagłębień towarzyszących drumlinom, w trakcie lub po cofaniu się lodowca. Zazwyczaj jest niewielkie i stosunkowo płytkie, może być wypełnione torfem. Przykładami mogą być chronione drumliny i jeziora na Pojezierzu Dobrzyńskim koło Zbójna czy pola drumlinowe koło Stargardu. W bliźniaczy niemalże sposób powstają jeziora przyozowe.
 miasto na prawach powiatu we wschodniej Polsce, stolica województwa i powiatu lubelskiego, centralny ośrodek aglomeracji lubelskiej. Dziewiąte co do wielkości populacji miasto w Polsce, drugie w Małopolsce (337 788 mieszkańców (stan na 30.06.2021 roku)[3].
Położone na Wyżynie Lubelskiej nad Bystrzycą, na dwóch odmiennych obszarach. Część zachodnia ma urozmaiconą rzeźbę terenu. Występują tam liczne wąwozy, doliny i wzgórza. Część wschodnia jest płaska. Lublin jest ulokowany ok. 170 km od Warszawy, nieopodal granicy krain historycznych: Małopolski i Rusi Czerwonej i ok. 100 km od przejścia granicznego z Ukrainą.
Osada handlowa, położona na szlaku prowadzącym z okolic Morza Czarnego, istniała w tym miejscu od VI w. Od X do XV w. Lublin należał do jednostki administracyjnej, której centrum był Sandomierz. W I Rzeczypospolitej był ważnym ośrodkiem administracyjnym, handlowym i kulturalnym. Od połowy XVII w. i w XVIII w. miasto podupadło i zubożało. W wyniku III rozbioru znalazło się w zaborze austriackim, następnie kolejno: w Księstwie Warszawskim i Królestwie Polskim. W 3. ćwierci XIX w. Lublin, włączony Koleją Nadwiślańską do rosyjskiej sieci kolejowej, szybko rozrósł się i nabrał charakteru przemysłowego. Zmienił się także jego kształt urbanistyczny. W pierwszej i drugiej wojnie światowej padł ofiarą gospodarki rabunkowej i Holokaustu. W okresie PRL nastąpił gwałtowny rozwój Lublina. W tym czasie ludność wzrosła ponad trzykrotnie. Umocnił się akademicki charakter miasta. Zbudowano szereg zakładów przemysłowych, wzniesiono nowe dzielnice mieszkaniowe.
Od 2004 przeprowadzane są liczne inwestycje z funduszy Unii Europejskiej. Miasto rozwija się jako ośrodek nauki, kultury, turystyki, sportu i rekreacji, a także usług i przemysłu. Umacnia się jako węzeł transportowy: posiada ekspresową obwodnicę w ciągu planowanej Via Carpathia oraz port lotniczy. Lublin jest członkiem Unii Metropolii Polskich, siedzibą instytucji samorządowych i państwowych, konsulatów, brygady litewsko-polsko-ukraińskiej, archidiecezji i metropolii Kościoła katolickiego oraz diecezji Kościoła prawosławnego.
Początki ośrodka osadniczego sięgają VI w. Istniała wtedy osada na Czwartku, która rozprzestrzeniła się na sąsiednie wzgórza. W okresie wczesnopiastowskim wzniesiono kościół św. Mikołaja oraz drewnianą budowlę obronną na Wzgórzu Zamkowym. Budowla ta w XII wieku stała się ośrodkiem kasztelanii. Lublin należał wtedy do ziemi sandomierskiej, a szerzej – do Małopolski. Pierwsze wzmianki o Lublinie pochodzą z 1198. Miasto lokowano na prawie magdeburskim prawdopodobnie za czasów Bolesława Wstydliwego około 1257, jednak nie zachował się akt lokacyjny. W XIII w. Lublin stał się głównym ośrodkiem rodzącej się ziemi lubelskiej, od XIV w. wchodzącej w skład województwa sandomierskiego.
Nazwa miasta pojawia się w źródłach z 1228, od razu we współczesnej formie. Może ona pochodzić od nazwy osobowej Lubla. Byłaby ona utworzona od staropolskiego imienia Lubomir z dodanym pieszczotliwym przyrostkiem -la[16]. Możliwe także, że zdrobniałe imię Lubla złączyło się z przyrostkiem dzierżawczym -in. Zygmunt Sułowski przypuszcza, że nazwa miasta jest związana z imieniem Lubel (Lubelnia). Analogicznie istnieją nazwy Wróblin, Wróbel. Zdaniem językoznawcy Macieja Malinowskiego Lublin dawniej nosił nazwę Lubelin. Współczesna nazwa miałaby powstać w wyniku redukcji samogłoski e. Pierwotny rdzeń zachował za to przymiotnik lubelski[17]. Forma Lubelin została zanotowana w 1231[18]. Założycielem czy właścicielem Lublina w zamierzchłych czasach mógł być człowiek o imieniu Lubel bądź Lubla[19]. Według Kroniki Wincentego Kadłubka nazwa pochodzi od imienia założycielki
Inne duże kratery, takie jak Imbrium, Serenitatis, Crisium, Smythii i Orientale, również wyróżniają się dość dużą różnicą wysokości pomiędzy dnem zagłębienia a jego brzegami i pobliskimi obszarami. Dodatkową ciekawostką może być fakt, że średnia wysokość terenu dla niewidocznej półkuli jest o około 1,9 km większa niż dla półkuli widocznej