En rymdfarare, även kallad astronaut (amerikansk rymdfarare), spationaute (fransk/europeisk rymdfarare), kosmonaut (rysk rymdfarare) eller taikonaut (kinesisk rymdfarare), är en människa som färdas i rymden utanför jordens atmosfär. Rymdfarare är genom bemannade rymdfärdsprogram utbildade till att föra befäl, flyga eller vara besättningsmedlemmar på rymdfarkoster.
Fram till 2003 utbildades rymdfarare enbart av stater, antingen i militären eller genom civila rymdorganisationer. Arbetsuppgifterna i rymden är bland annat forskning och tekniskt underhåll av infrastrukturen i rymden. Under 2000-talet har de flesta bemannade rymdfärder gått från Jorden till den Internationella rymdstationen (ISS), där en viktig uppgift varit ihopmonteringen av rymdstationens delar.
I juni 2004 blev Mike Melvill den första personen att flyga ut i rymden i ett helt privatfinansierat projekt, SpaceShipOne.[1][2] Farkosten nådde en höjd av 100 kilometer, den av NASA, USA:s flygvapen och Fédération Aéronautique Internationale definierade gränsen för var rymden börja
Kriterierna för vad som räknas som bemannade rymdfärder varierar. Fédération Aéronautique Internationale (FAI) räknar endast flygningar som överstiger en höjd av 100 kilometer. I USA får alla rymdfarare som når en höjd av minst 80 kilometer en speciell utmärkelse, The Astronaut Badge.[3]
Totalt 489 människor från 38 länder har nått en höjd på 100 kilometer eller mer. 486 har nått Low Earth Orbit, det kommunikationssatellitsystem som kretsar kring jorden och som huvudsakligen används för mobiltelefonkommunikation.[4][5] 24 människor har rest längre bort, antingen till månbanan eller till månens yta; tre av dessa 24 har gjort det två gånger: James "Jim" Lovell, John W. Young och Eugene Cernan.[6]
Enligt USA:s kriterier har 496 människor nått rymden (över 80 kilometers höjd). Av åtta piloter på North American X-15 som nådde 80 kilometers höjd nådde sju över 80 kilometer men under 100 kilometer.[7] Astronauter har tillbringat över 30 400 dagar (totalt mer än 83 år) i rymden, inkluderande över 100 dagars rymdpromenader.[7][8] Rymdfararen Sergej Krikaljov har tillbringat mest tid i rymden, 803 dagar, 9 timmar och 39 minuter, eller två år och två månader.[9][10] Peggy A. Whitson är den kvinna som har tillbringat mest tid i rymden, nämligen 377 dagar.[11]
Den första människan i rymden var ryssen Jurij Gagarin som reste den 12 april 1961 ombord på Vostok 1 och cirkulerade runt jorden. Den första kvinnan i rymden var ryskan Valentina Teresjkova som reste i juni 1963 ombord på Vostok 6.
Alan Shepard blev den första amerikanen och den andra människan i rymden den 5 maj 1961. Den första amerikanska kvinnan i rymden var Sally Ride under rymdfärjan Challengers flygning STS-7 den 18 juni 1983.[12]
Den första rymdfarkosten som cirkulerade runt månen var Apollo 8 med bland annat William Anders i besättningen. Anders var född i Hongkong, vilket gjorde honom till den första asiatiske rymdfararen 1968. I april 1985 blev Taylor Wang den första kinesen i rymden.[13][14] Den 15 oktober 2003 blev Yang Liwei Kinas första rymdfarare ombord på rymdskeppet Shenzhou 5.
Genom sitt Interkosmos-program lät Sovjetunionen människor från andra "socialistiska" (Warszawapakten och andra Sovjet-allierade) länder flyga med på deras rymdfärder. Ett exempel är Vladimír Remek, en tjeckoslovak, som blev den första icke-sovjetiska européen i rymden år 1978 ombord på den ryska rymdraketen Sojuz-U.[15] Den 23 juli 1980 blev Pham Tuan från Vietnam den första asiaten i rymden när han flög ombord på Sojuz 37.[16] Senare samma år blev kubanen Arnaldo Tamayo Méndez den första personen av hispansk och afrikansk härkomst att färdas i rymden (den första afrikanen i rymden var Patrick Baudry, år 1985).[17][18] År 1988 blev Abdul Ahad Mohmand den första afghanen i rymden då han tillbringade nio dagar ombord på rymdstationen Mir.[19]
År 1983, efter att USA börjat ta internationella rymdfarare, blev Ulf Merbold från Västtyskland den första icke-amerikanen att flyga i en amerikansk rymdfarkost. År 1985 blev Rodolfo Neri Vela den första Mexiko-födda personen i rymden.[20] År 1991 blev Helen Sharman den första britten i rymden.[21] År 2003 blev Ilan Ramon den första israelen i rymden. Han dog dock under en incident vid landningen.
Den 9 december 2006, klockan 20.47 lokal tid (02.47 den 10 december svensk tid) blev Christer Fuglesang den förste svensken i rymden när han deltog i STS-116 ombord på rymdfärjan Discovery.
Den yngsta personen som flugit i rymden är Gherman Titov, som var 25 år gammal när han flög Vostok 2. Den äldsta personen som flugit i rymden är John Glenn, som var 77 år när han flög med STS-95 ombord på rymdfärjan Discovery.[22]
Den effektivaste kylningen av luft i naturen sker emellertid när ett luftpaket hävs i atmosfären. Hävningen gör nämligen att trycket i luftpaketet minskar och det kyls adiabatiskt. Den nivå dit vilket luftpaketet måste hävas, för att den relativa luftfuktigheten skall bli 100 %, kallas kondensationsnivån och det är på denna höjd som molnen bildas. Cumulusmolnens platta undersida ligger på samma höjd som kondensationsnivån. Hävningen av luft kan ske på olika sätt